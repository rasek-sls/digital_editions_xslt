<?xml version="1.0" encoding="UTF-8" standalone="yes"?>
<TEI xmlns="http://www.sls.fi/tei">
  <teiHeader>
    <fileDesc>
      <titleStmt />
      <publicationStmt>
        <publisher>Zacharias Topelius Skrifter</publisher>
      </publicationStmt>
      <notesStmt />
      <sourceDesc>
        <p />
      </sourceDesc>
    </fileDesc>
    <encodingDesc><classDecl><taxonomy xml:id="cat_genre"><category xml:id="cg_poem"><catDesc>Poem</catDesc></category><category xml:id="cg_letter"><catDesc>Letter</catDesc></category><category xml:id="cg_childrensliterature"><catDesc>Children's literature</catDesc></category><category xml:id="cg_diary"><catDesc>Diary</catDesc></category><category xml:id="cg_nonfiction"><catDesc>Non-fiction</catDesc></category><category xml:id="cg_prose"><catDesc>Prose</catDesc></category><category xml:id="cg_drama"><catDesc>Drama</catDesc></category></taxonomy><taxonomy xml:id="cat_editorial"><category xml:id="ce_readingtext"><catDesc>Reading text</catDesc></category><category xml:id="ce_introduction"><catDesc>Introduction</catDesc></category><category xml:id="ce_titlepage"><catDesc>Title Page</catDesc></category><category xml:id="ce_annotations"><catDesc>Annotations</catDesc></category><category xml:id="ce_basetext"><catDesc>Base text</catDesc></category><category xml:id="ce_version"><catDesc>Version</catDesc></category><category xml:id="ce_manuscript"><catDesc>Manuscript</catDesc></category></taxonomy></classDecl></encodingDesc><profileDesc>
      <handNotes>
        <handNote />
        <handNote />
      </handNotes>
    <creation><idNo>4_1</idNo><idNo type="bookid">4</idNo><title type="main">Kommentarer till Kringelflickan</title></creation><textClass><catRef target="cg_prose" /><catRef target="ce_annotations" /></textClass></profileDesc>
    <revisionDesc>
      <change>
      </change>
      <change>
      </change>
    </revisionDesc>
  </teiHeader>
  <text>
    <body xml:space="preserve">
  <div type="comment">
     <p rend="noIndent" xml:id="p1">»Kringelflickan. (Esquisse från Helsingfors.)» publicerades i HT den 18–21 januari 1843, i två avsnitt. Något manuskript finns inte. I denna »skiss» använder Topelius Helsingforsmiljöer systematiskt för första gången. Redan ett år tidigare hade han beskrivit ett slädparti till Kajsaniemi i fastlagsnovellen »Det Hemlighetsfulla Slädpartiet» (12/2 1842) och i »Den Gamla Rocken» (23/11 1842) skildrar han en eldsvåda vid Kampen, men egentligt folkliv förekommer först i marknadsscenerna i »Kringelflickan». De föregås av Topelius analys av svårigheterna att skildra Helsingfors miljöer och invånare litterärt, och efterföljs av ett program för kvinnobildning. </p>
         <p xml:id="p2"><anchor id="pos1" />Skissen – eller esquissen, eskissen, skizzen – som litterär form var i högsta grad aktuell i början av 1840-talet. Den betecknar en kortfattad prosaberättelse, där händelser och personer framställs på ett snabbt, fragmentariskt sätt (SAOB). Med rötter i 1700-talets engelska publicistik, främst företrädd av Addison och Steele, spred skissen sig över Europa genom Washington Irvings prosa, börjande med <hi rend="italics">The Sketchbook</hi> (1819). Den odlades framgångsrikt av Dickens i <hi rend="italics">Sketches by Boz</hi> på 1830-talet och i Sverige av signaturen Orvar Odd (Oscar Patrik Sturzen-Becker); i hans <hi rend="italics">Med en bit krita. Stockholmska eskisser</hi> (1841) förekommer genrebeteckningen redan i titeln. Sophie von Knorrings noveller publicerades under den gemensamma titeln <hi rend="italics">Skizzer</hi>, första delen utkom också den 1841. Otto Sylwan påpekar att beteckningen fick vidsträcktare användning i svensk litteratur än på annat håll: den innefattar engelsk sketch och fransk feuilleton (Sturzen-Becker), novellett (Blanche) och Wetterberghs genremålningar. Sylwan understryker också att skissen »otvivelaktigt» har spelat en roll för den gryende realismen (»Romanen II. – Skissen» 1919, s. 481 f.). Begreppet genremålning eller genrebild, också det hämtat ur bildkonsten, står för en skildring av det vardagliga livet där personerna inte framstår som individer, utan representerar en yrkesgrupp eller en grupp av annat slag. </p>
      <p xml:id="p3">Esquisse betyder också ansats, en form av försök. För Topelius del är »Kringelflickan» ett ambitiöst försök att gestalta (folk)livet i Helsingfors, något som inte föll sig så enkelt som han eventuellt hade föreställt sig i programmet för <hi rend="italics">Helsingfors Tidningar</hi> (<xref type="introduction" target="4 #pos1">se inledningen</xref>). Av berättelsens knappt åtta sidor är det strängt taget <xref type="readingtext" target="4 1 #pos1">stycke 2–5</xref> som ut­gör skissen, eller genremålningen. Vasenius presenterade Topelius författarskap i en hyllningsskrift med anledning av dennes 70-årsdag, och går där in på problemen med det svår­fångade Helsingfors, med argument hämtade i »Kringelflickan». Vasenius nämner inte titeln, utan hänvisar till »en af hans skizzer», där man påträffar »en klagan öfver svårigheten att teckna Helsingforslifvet» (»Ur ett lif i sång och saga» 1878, s. 12). </p>
      <p xml:id="p4">Frågor om flickors uppfostran och bildning intresserade Topelius tidigt; han hade tänkt sig det som tema i Conturteckningarna (<xref type="introduction" target="4 #pos2">se inledningen</xref>), men denna tanke om »den rätta qvinnobildningen inom medelklassen och inom det egentliga folket» blev inte genomförd, konstaterar han (»Huruledes Herr Henrik kuskade himlavagnen till Helsing­fors», HT 5/4 1843). Svårigheten att gestalta ämnet märks i »Kringelflickan». Vasenius, som citerar både partiet om Helsingforsskildringen och det pedagogiska konceptet i »Kringelflickan», visar att Topelius i Almqvistsk anda begrundade frågan i en anteckning från hösten 1841 (Vasenius V, s. 153 f. resp. 156 f.). Han skisserar där en framtid som präst i ödemarken, gift med en ofördärvad kvinna av folket. Denna ska före äktenskapet erhålla ledning i tidig ålder (14–15 år) dels av »ett verkligt bildadt fruntimmer», dels av den bli­vande maken (Vasenius II, s. 363 ff.). Redan 1837 lyfte Topelius fram exakt samma bildningsideal för flickor som han låter köpmannen i »Kringelflickan» föra fram, med samma prioritering: religion och sedlighet, huslighet, litterär bildning (här avses kunskapsstoff och beläsenhet) och färdigheter, som inbegriper språkkunnighet och fallenhet för teckning och musik (dagboken, 20/1 1837). </p>
      <p xml:id="p5">Topelius, som i dagboken beskriver ett möte med en äppelflicka (4 och 5/4 1838) och visste vilka frestelser de kunde råka ut för, hade redan tidigare varit inne på den sociala frågan, som den gången stupade på censuren. Han noterar att en »artikel om 11 kringelflickors arrestering fick ej införas» i mars 1842 (»Helsingfors Tidningars Chrönika» i anteckningshäfte utan titel, pag. 17, 244.135). Det är möjligt att han i skissen återanvänder formuleringar om kringelflickorna som »yrkesgrupp» och om deras sociala utsatthet. </p>
      <p xml:id="p6"><anchor id="pos2" />Den principiellt välvilliga inställningen hindrade inte Topelius från att bara en månad senare ironisera över ett välgörenhetsevenemang med kringelflickor i rollerna. Det framgår att han delade samma fördomar mot flickorna som han lyfter fram i skissen. Till fäst­mön skrev han om fru Millberg, som »gaf barnballetter i theaterhuset för två fulla hus. Publiken skrattade och applauderade omåttligt. Hon hade i sex veckor dresserat ett tjog kringelflickor och vaktmästaredöttrar, klädt upp dem i ganska nätta kostumer, och hade nu det märkvärdiga couraget att låta skratta ut sig och dem. Man kan föreställa sig hvad det var för balletter; när den ena hoppade opp, hoppade den andra ner. […] Några studenter på andra raden hade försett sig med lertuppar och tutade af alla krafter.» (Topelius–Emilie Lindqvist 21/2 1843). </p>
         <p xml:id="p7">I HT (18/2 1843) är omdömet lika ironiskt när Topelius jämför flickorna med samtidens prima ballerinor: »Fru Millberg hade alldeles fullt hus i går. Vi påminne oss ej ett muntrare spektakel. Taglioni, du är öfverträffad! Elsler, du har upplefvat tjugu upplagor! Vi hoppas att Fru M:g aldrig glömmer den dag, då den sköna konsten vunnit sådana segrar genom henne. Det är vackert att ha förstått sin bestämmelse. Vi hembäre Fru M:g vår tack för den glada afton, hon skänkt vår publik. Costumerna voro vackra, … lilla M:lle Millberg var söt och ensemblen … men besinna hvaraf den var skapad!» – Det sociala experimentet i »Kringelflickan» blev en engångsföreteelse; i fortsättningen avstod Topelius från sådana i novellerna, och folkets döttrar förekommer på sin höjd som staffagefigurer. </p>
    <lb />
	    	  <div type="notes">
	  <note type="editor" id="en5611" target="#start5611"><seg type="notePosition">p1</seg><seg type="noteLemma">Phoenix <seg xmlns="http://www.sls.fi/tei" type="lemmaBreak">[...]</seg> ny-Finska hufvudstaden</seg><seg type="noteText">
	Helsingfors var en småstad i skuggan av Sveaborg under senare delen av 1700-talet och blev huvudstad i storfurstendömet Finland 1812. Befolkningen växte från 3 500 år 1810 till 13 300 år 1840 (Heikki Waris, »Huvudstadssamhället» 1950, s. 11). De påkostade offentliga byggnader som uppfördes särskilt vid Senatstorget på 1810- och 1820-talet kontrasterade starkt mot det äldre husbeståndet.</seg></note><note type="editor" id="en5612" target="#start5612"><seg type="notePosition">Titel</seg><seg type="noteLemma">Esquisse</seg><seg type="noteText"><xref type="comment" target="4 1 #pos1" xmlns="http://www.sls.fi/tei">Se ovan</xref>.</seg></note><note type="editor" id="en5613" target="#start5613"><seg type="notePosition">p1</seg><seg type="noteLemma">corporationer</seg><seg type="noteText">
	yrkessammanslutningar, här yrkesgrupper.</seg></note><note type="editor" id="en5614" target="#start5614"><seg type="notePosition">p1</seg><seg type="noteLemma">egendomligt</seg><seg type="noteText">
	karaktäristiskt.</seg></note><note type="editor" id="en5615" target="#start5615"><seg type="notePosition">p1</seg><seg type="noteLemma">genremålningar</seg><seg type="noteText">
	avbildningar av vardagsliv.</seg></note><note type="editor" id="en5616" target="#start5616"><seg type="notePosition">p2</seg><seg type="noteLemma">quaierna</seg><seg type="noteText">
	kajerna.</seg></note><note type="editor" id="en5619" target="#start5619"><seg type="notePosition">p2</seg><seg type="noteLemma">Narinken</seg><seg type="noteText">
	(efter ry. na rynke, på torget) torg där man handlade med begagnade varor och lump, på 1840-talet vid nuvarande Högvaktstorget.</seg></note><note type="editor" id="en5621" target="#start5621"><seg type="notePosition">p2</seg><seg type="noteLemma">femkopeker <seg xmlns="http://www.sls.fi/tei" type="lemmaBreak">[...]</seg> rublar</seg><seg type="noteText">
	Ryskt mynt, kopek och rubel, användes parallellt med svenskt i Finland 1809–1840 och som enda valuta till 1862.</seg></note><note type="editor" id="en5622" target="#start5622"><seg type="notePosition">p2</seg><seg type="noteLemma">hvita slantar</seg><seg type="noteText">
	silverslantar.</seg></note><note type="editor" id="en5623" target="#start5623"><seg type="notePosition">p2</seg><seg type="noteLemma">o. m. d.</seg><seg type="noteText">
	och mera dylikt.</seg></note><note type="editor" id="en5624" target="#start5624"><seg type="notePosition">p2</seg><seg type="noteLemma">trädgårdsryssarne</seg><seg type="noteText">
	de s.k. kålryssarna som odlade trädgårdsprodukter på stadens arrendejord (Waris, »Huvudstadssamhället» 1950, s. 28).</seg></note><note type="editor" id="en5625" target="#start5625"><seg type="notePosition">p3</seg><seg type="noteLemma">notabiliteter</seg><seg type="noteText">
	här i betydelsen allmänt kända personer.</seg></note><note type="editor" id="en5627" target="#start5627"><seg type="notePosition">p3</seg><seg type="noteLemma">madamer</seg><seg type="noteText">
	här: äldre gift kvinna eller änka som bedriver handel – jfr torgmadam.</seg></note><note type="editor" id="en5628" target="#start5628"><seg type="notePosition">p3</seg><seg type="noteLemma">värnlösa</seg><seg type="noteText">
	socialt utsatta, kan också innebära att de inte hade tillstånd att sälja på gatorna.</seg></note><note type="editor" id="en5630" target="#start5630"><seg type="notePosition">p3</seg><seg type="noteLemma">Så hör man stundom <seg xmlns="http://www.sls.fi/tei" type="lemmaBreak">[...]</seg> så länge det bär sig.</seg><seg type="noteText">
	Samma uppslag använde Guss Mattsson i ett s.k. I dag-kåseri i <hi rend="italics" xmlns="http://www.sls.fi/tei">Dagens Press</hi>, 20/2 1914, senare kallat »Tisikan for i håle».</seg></note><note type="editor" id="en5631" target="#start5631"><seg type="notePosition">p3</seg><seg type="noteLemma">Witgensteins marsch</seg><seg type="noteText">
	populär rysk sång komponerad av Daniil Nikititj Kasjin (1769–1841) till minne av segern över Napoleon 1812.</seg></note><note type="editor" id="en5632" target="#start5632"><seg type="notePosition">p4</seg><seg type="noteLemma">blåa</seg><seg type="noteText">
	Topelius använder böjningsformen inte bara där det är påkallat av versformen utan snart sagt genomgående; jfr brungråa, <xref type="readingtext" target="4 1 #pos2" xmlns="http://www.sls.fi/tei">nedan</xref>. Formen allmän i finländsk svenska.</seg></note><note type="editor" id="en5633" target="#start5633"><seg type="notePosition">p4</seg><seg type="noteLemma">klädeskappa</seg><seg type="noteText">
	kläde, ylletyg av god kvalitet; jfr enklare kvalitet: vadmal, fristyg.</seg></note><note type="editor" id="en5634" target="#start5634"><seg type="notePosition">p4</seg><seg type="noteLemma">malicen</seg><seg type="noteText">
	(fr.) elaka tungor.</seg></note><note type="editor" id="en5635" target="#start5635"><seg type="notePosition">p4</seg><seg type="noteLemma">gäldstugutömmar</seg><seg type="noteText">
	Tofsarna representerade en extravagans som kunde underminera ägarens ekonomi och föra honom till gäldstugan.</seg></note><note type="editor" id="en5636" target="#start5636"><seg type="notePosition">p4</seg><seg type="noteLemma">påstående</seg><seg type="noteText">
	pågående.</seg></note><note type="editor" id="en5637" target="#start5637"><seg type="notePosition">p4</seg><seg type="noteLemma">concurrensen</seg><seg type="noteText">
	folkskockningen.</seg></note><note type="editor" id="en5638" target="#start5638"><seg type="notePosition">p4</seg><seg type="noteLemma">»spitting»</seg><seg type="noteText">
	dryck av hett vatten, honung och kryddor; av ry. sbiten’, blanda.</seg></note><note type="editor" id="en5639" target="#start5639"><seg type="notePosition">p4</seg><seg type="noteLemma">capoter</seg><seg type="noteText">
	här: damkappor.</seg></note><note type="editor" id="en5640" target="#start5640"><seg type="notePosition">p4</seg><seg type="noteLemma">betingande</seg><seg type="noteText">
	köpslående.</seg></note><note type="editor" id="en5641" target="#start5641"><seg type="notePosition">p4</seg><seg type="noteLemma">hvarmed så mycket äflas</seg><seg type="noteText">
	varmed man så mycket bemödar sig.</seg></note><note type="editor" id="en5642" target="#start5642"><seg type="notePosition">p4</seg><seg type="noteLemma">tibet</seg><seg type="noteText">
	fint tyg av ull från tibetanska får.</seg></note><note type="editor" id="en5643" target="#start5643"><seg type="notePosition">p4</seg><seg type="noteLemma">lustre</seg><seg type="noteText">
	glansigt tyg, oftast av bomull och ull.</seg></note><note type="editor" id="en5644" target="#start5644"><seg type="notePosition">p4</seg><seg type="noteLemma">bombasinskappor</seg><seg type="noteText">
	kappor av ylle- eller halvylletyg.</seg></note><note type="editor" id="en5645" target="#start5645"><seg type="notePosition">p4</seg><seg type="noteLemma">uråldrig snitt</seg><seg type="noteText">
	anger allmänt ålderdomlig klädsel; maskulin eller realform (en snitt), i sig något ålderdomlig på 1840-talet.</seg></note><note type="editor" id="en5672" target="#start5672"><seg type="notePosition">p4</seg><seg type="noteLemma">vadmalströjor</seg><seg type="noteText">
	tröjor i grovt ylletyg.</seg></note><note type="editor" id="en5673" target="#start5673"><seg type="notePosition">p4</seg><seg type="noteLemma">hängande toilett</seg><seg type="noteText">
	kläder som sitter illa.</seg></note><note type="editor" id="en5674" target="#start5674"><seg type="notePosition">p4</seg><seg type="noteLemma">artiga</seg><seg type="noteText">
	ansenliga.</seg></note><note type="editor" id="en5675" target="#start5675"><seg type="notePosition">p5</seg><seg type="noteLemma">Aschanska huset</seg><seg type="noteText">
	i hörnet av Norra Esplanaden och Unionsgatan.</seg></note><note type="editor" id="en5676" target="#start5676"><seg type="notePosition">p5</seg><seg type="noteLemma">hvetebrödsbulla</seg><seg type="noteText">
	vetebulle, formen på -a allmän i finländsk svenska.</seg></note><note type="editor" id="en5677" target="#start5677"><seg type="notePosition">p5</seg><seg type="noteLemma">damluckan</seg><seg type="noteText">
	dammluckan.</seg></note><note type="editor" id="en5678" target="#start5678"><seg type="notePosition">p7</seg><seg type="noteLemma">Redan hade vår resande ...</seg><seg type="noteText">
	Andra avsnittet börjar, i HT lördagen den 21 januari 1843.</seg></note><note type="editor" id="en5679" target="#start5679"><seg type="notePosition">p7</seg><seg type="noteLemma">Heidenstrauchskahuset, numera Kejserliga palatset</seg><seg type="noteText">
	i hörnet av Norra Esplanaden och Mariegatan; skeppsredaren Heidenstrauch hade sålt fastigheten till staten 1837 (Lars-Folke Landgrén, artikeln om Heidenstrauch, <hi rend="italics" xmlns="http://www.sls.fi/tei">Suomen kansallisbiografia</hi> 3, s. 641 f.).</seg></note><note type="editor" id="en5682" target="#start5682"><seg type="notePosition">p7</seg><seg type="noteLemma">det häftiga språnget</seg><seg type="noteText">
	den häftiga språngmarschen.</seg></note><note type="editor" id="en5684" target="#start5684"><seg type="notePosition">p25</seg><seg type="noteLemma">solidaste firma <seg xmlns="http://www.sls.fi/tei" type="lemmaBreak">[...]</seg> bankrutt</seg><seg type="noteText">
	Topelius lät påfallande gärna sina karaktärer använda sin respektive yrkesjargong, här merkantil. Jfr t.ex. sjömannen i »Lindanserskan» (1845), <xref type="readingtext" target="4 6 #pos1" xmlns="http://www.sls.fi/tei">stycke 172</xref>, och den finansiella vokabulären i <xref type="readingtext" target="4 12 #pos1" xmlns="http://www.sls.fi/tei">»Simeon Levis resa till Finland»</xref> (1860).</seg></note><note type="editor" id="en5686" target="#start5686"><seg type="notePosition">p25</seg><seg type="noteLemma">Gudsmannen Wallin <seg xmlns="http://www.sls.fi/tei" type="lemmaBreak">[...]</seg> ett oting i skapelsen</seg><seg type="noteText">
	Johan Olof Wallin (1779–1839), skald och Sveriges ärkebiskop 1837. Jfr: »en qvinna, som ej känner att religionen är själen af hennes själ, och att, utom den, vore mensklighetens heligaste känslor idel drömmar, och hela skapelsen blott en synvilla, och sjelfva lifvet en osanning, ett oting, – hon är en både oförklarlig och vederstygglig afvikelse från den gudomliga ordningen» ( J. O. Wallin, <hi rend="italics" xmlns="http://www.sls.fi/tei">Qvinnans ädla och stilla kallelse. Predikan på Mariæ Bebådelsedag 1827</hi>, s. 8 f.).</seg></note><note type="editor" id="en5688" target="#start5688"><seg type="notePosition">p25</seg><seg type="noteLemma">oting</seg><seg type="noteText">
	något onaturligt eller förkastligt.</seg></note><note type="editor" id="en5689" target="#start5689"><seg type="notePosition">p25</seg><seg type="noteLemma">förblommeradt</seg><seg type="noteText">
	förskönat, omskrivet.</seg></note><note type="editor" id="en5690" target="#start5690"><seg type="notePosition">p25</seg><seg type="noteLemma">kokat kaffe på sprit</seg><seg type="noteText">
	troligen: på spritkök.</seg></note><note type="editor" id="en5691" target="#start5691"><seg type="notePosition">p25</seg><seg type="noteLemma">picknickerna</seg><seg type="noteText">
	återkommande danstillställningar; SAOB har ett belägg av Topelius (dagboken, 14/2 1836).</seg></note><note type="editor" id="en5692" target="#start5692"><seg type="notePosition">p25</seg><seg type="noteLemma">fläkterörn</seg><seg type="noteText">
	heraldisk, framifrån avbildad örn, jfr dubbelörnen i det ryska riksvapnet.</seg></note><note type="editor" id="en5693" target="#start5693"><seg type="notePosition">p25</seg><seg type="noteLemma">Purra</seg><seg type="noteText">
	lura i.</seg></note><note type="editor" id="en5694" target="#start5694"><seg type="notePosition">p26</seg><seg type="noteLemma">fruntimmer</seg><seg type="noteText">
	kvinnliga ståndspersoner.</seg></note><note type="editor" id="en5695" target="#start5695"><seg type="notePosition">p28</seg><seg type="noteLemma">Commerce-Rådinnan</seg><seg type="noteText">
	Kommerseråd är en finländsk hederstitel för affärsmän, här markerar den solid borgerlighet.</seg></note><note type="editor" id="en5696" target="#start5696"><seg type="notePosition">p34</seg><seg type="noteLemma">betagen</seg><seg type="noteText">
	tagen, bestört.</seg></note><note type="editor" id="en5697" target="#start5697"><seg type="notePosition">p34</seg><seg type="noteLemma">Hoffmans droppar</seg><seg type="noteText">
	universalmedicin bestående av eter och sprit, uppkallad efter den tyska läkaren Friedrich Hoffmann (1660–1742).</seg></note><note type="editor" id="en5698" target="#start5698"><seg type="notePosition">p35</seg><seg type="noteLemma">jubelhögtidligheterna</seg><seg type="noteText">
	Universitetets 200-årsjubileum firades som en stor nationell händelse och med promotion i alla fakulteter den 15–20 juli 1840. Topelius, som blev magister, skrev utförligt i dagboken om programmet under rubriken »Den Stora Veckan». Festligheterna samlade en stor publik från hela landet.</seg></note><note type="editor" id="en5699" target="#start5699"><seg type="notePosition">p35</seg><seg type="noteLemma">Borgerskapets bal</seg><seg type="noteText">
	Handelssocieteten i Helsingfors gav en bal för universitetet i Societetshuset torsdagen den 16 juli. Topelius uppger i dagboken (16/7 1840) att 1 400 personer var närvarande; situationen med gäster som var helt obekanta för varandra är alltså i sig trovärdig.</seg></note><note type="editor" id="en5700" target="#start5700"><seg type="notePosition">p36</seg><seg type="noteLemma">försmädligt <seg xmlns="http://www.sls.fi/tei" type="lemmaBreak">[...]</seg> en före detta kringelflicka</seg><seg type="noteText">
	Jfr <xref type="comment" target="4 1 #pos2" xmlns="http://www.sls.fi/tei">ovan</xref>, om fördomsfull inställning till kringelflickorna.</seg></note><note type="editor" id="en7700" target="#start7700"><seg type="notePosition">p4</seg><seg type="noteLemma">Nylänningar <seg xmlns="http://www.sls.fi/tei" type="lemmaBreak">[...]</seg> stursk uppsyn</seg><seg type="noteText">
	Topelius hade en påfallande snäv inställning till nyländsk allmoge, jfr <hi rend="italics" xmlns="http://www.sls.fi/tei">Finland framställdt i teckningar</hi> ZTS XII, s. 60, där han beskriver »allmogen kring hufvudstaden» som »slapp och karakterslös».</seg></note><note type="editor" id="en7702" target="#start7702"><seg type="notePosition">p15</seg><seg type="noteLemma">***</seg><seg type="noteText">
	Asteriskerna markerar efternamnet.</seg></note></div>
    <lb />
       <div type="bibl">
           <p rend="noIndent" xml:id="p8">Vasenius, »Ur ett lif i sång och saga», <hi rend="italics">Zachris Topelius 14/1 1818–14/1 1888</hi>, s. 12; Vasenius II, s. 363 ff.; V, s. 153, 155 ff. </p></div>
	  </div>

    </body>
  </text>
</TEI>